\chapter{Összegzés}
\label{ch:sum}

Szakdolgozatomban egy ekvivalenciát eldöntő neuronháló tanító adathalmazának generálásához fejlesztettem szoftvert.
Az adathalmaz ekvivalenciával felcímkézett Python forráskód-párokat tartalmaz.

Az adathalmazban szereplő forráskód-párok generálásához egy olyan AST-szintű
átalakító szoftvert implementáltam,
ami képes Python kódokon ekvivalens és nem ekvivalens változtatásokat végezni.
Az átalakító szoftver segítségével GitHub-ról bányászott kódokból generáltam
ekvivalens és nem ekvivalens forráskód-párokat tartalmazó adathalmazt.

Az átalakítások szemléltetésére grafikus felhasználói felületű asztali alkalmazást is készítettem,
amivel a felhasználó kipróbálhatja az átalakításokat.

A szoftver forráskódja alapvetően objektum orientált.
A megvalósítás során a bővíthetőségre törekedtem.
A meglévő interfészekkel új átalakításokat adhatunk a szoftverhez, az MVC architektúrának köszönhetően pedig a GUI alkalmazás nézeteit is könnyen lecserélhetjük.

A tanító adathalmazt érdemes lehet GitHub-os kódokon kívül más forráskódok alapján generálni.
Az adathalmaz generálására a project-codenet \cite{puri2021codenet} adathalmaz például egy jó kiinduló pont lehet.

A jövőben a szoftvert több szempontból is bővíteni fogom,különös tekintettel
az adathalmaz generálására, illetve a neuronháló tanítására és kiértékelésére.
